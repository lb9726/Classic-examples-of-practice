2017-11-12

独坐敬亭山 
李白  唐
众鸟高飞尽，孤云独去闲。
相看两不厌，只有敬亭山。

兵车行
杜甫 唐
车辚辚，马萧萧，行人弓箭各在腰。
爷娘妻子走相送，尘埃不见咸阳桥。
牵衣顿足拦道哭，哭声直上干云霄。
道傍过者问行人，行人但云点行频。
或从十五北防河，便至四十西营田。
去时里正与裹头，归来头白还戍边。
边庭流血成海水，武皇开边意未已。
君不闻汉家山东二百州，千村万落生荆杞。
纵有健妇把锄犁，禾生陇亩无东西。
况复秦兵耐苦战，被驱不异犬与鸡。
长者虽有问，役夫敢申恨？
且如今年冬，未休关西卒。
县官急索租，租税从何出？
信知生男恶，反是生女好。
生女犹得嫁比邻，生男埋没随百草。
君不见，青海头，古来白骨无人收。
新鬼烦冤旧鬼哭，天阴雨湿声啾啾！

张先所作
我年八十卿十八，卿是红颜我白发。
与卿颠倒本同庚，只隔中间一花甲。
苏轼所作
十八新娘八十郎，苍苍白发对红妆。
鸳鸯被里成双夜，一树梨花压海棠。[2] 


山园小梅·其一
作者：林逋  宋代
众芳摇落独暄妍，占尽风情向小园。
疏影横斜水清浅，暗香浮动月黄昏。
霜禽欲下先偷眼，粉蝶如知合断魂。
幸有微吟可相狎，不须檀板共金尊。
狎[xiá] 亲近而态度不庄重


望月怀远 / 望月怀古
唐代：张九龄
海上生明月，天涯共此时。
情人怨遥夜，竟夕起相思。
灭烛怜光满，披衣觉露滋。
不堪盈手赠，还寝梦佳期。


梦李白二首
【其一】
死别已吞声，生别常恻恻⑴。
江南瘴疠地，逐客无消息⑵。
故人入我梦，明我长相忆⑶。
恐非平生魂，路远不可测⑷。
魂来枫林青，魂返关塞黑⑸。
君今在罗网，何以有羽翼⑹？
落月满屋梁，犹疑照颜色⑺。
水深波浪阔，无使蛟龙得⑻。
瘴疠	[zhàng lì]

【其二】
浮云终日行，游子久不至⑼。
三夜频梦君，情亲见君意⑽。
告归常局促，苦道来不易⑾。
江湖多风波，舟楫恐失坠⑿。
出门搔白首，若负平生志⒀。
冠盖满京华，斯人独憔悴⒁。
孰云网恢恢，将老身反累⒂。
千秋万岁名，寂寞身后事⒃。

杨柳枝词
唐代：白居易
一树春风千万枝，嫩于金色软于丝。 
永丰西角荒园里，尽日无人属阿谁？

咸阳城东楼/咸阳城西楼晚眺/西门
作者：许浑 晚唐
一上高城万里愁，蒹葭杨柳似汀洲。
溪云初起日沈阁，山雨欲来风满楼。
鸟下绿芜秦苑夕，蝉鸣黄叶汉宫秋。
行人莫问当年事，故国东来渭水流

遣怀 杜牧 晚唐
落魄江湖载酒行，楚腰纤细掌中轻。
十年一觉扬州梦，赢得青楼薄倖名

社日 王驾 晚唐
鹅湖山下稻粱肥，豚栅鸡栖半掩扉。
桑柘zhè影斜春社散，家家扶得醉人归。

雨晴  唐代：王驾
雨前初见花间蕊，雨后兼无叶里花。
蛱蝶飞来过墙去，却疑春色在邻家。(版本一)

雨前初见花间蕊，雨后全无叶底花。
蜂蝶纷纷过墙去，却疑春色在邻家。(版本二)

蝶恋花·槛菊愁烟兰泣露
宋代：晏殊
槛菊愁烟兰泣露，罗幕轻寒，燕子双飞去。明月不谙离恨苦，斜光到晓穿朱户。(双飞去 一作：双来去 离恨苦 一作：离别苦)
昨夜西风凋碧树，独上高楼，望尽天涯路。欲寄彩笺兼尺素，山长水阔知何处？

临江仙·梦后楼台高锁   作者：晏几道
梦后楼台高锁，酒醒帘幕低垂。去年春恨却来时。落花人独立，微雨燕双飞。
记得小苹初见，两重心字罗衣。琵琶弦上说相思。当时明月在，曾照彩云归。

书湖阴先生壁⑴ 其一 北宋 王安石
茅檐长扫净无苔⑵，花木成畦手自栽⑶。
一水护田将绿绕⑷，两山排闼送青来⑸。
其二
桑条索漠楝[liàn]花繁⑹，风敛余香暗度垣⑺。
黄鸟数声残午梦⑻，尚疑身属半山园⑼。 

排闼直入出自《史记·樊哙传》，解释为。推门就进去。指未经敲门得到许可就径直而入
【出处】《史记·樊哙传》：“群臣绛、灌等莫敢入。十余日，哙乃排闼直入，大臣随之。”


宋代 李重元
《忆王孙·春词》
萋萋芳草忆王孙。柳外楼高空断魂。杜宇声声不忍闻。欲黄昏。雨打梨花深闭门。


唐寅（1470年3月6日-1524年1月7日），生于成化六年二月初四，卒于嘉靖二年十二月二日。字伯虎，后改字子畏，号六如居士、桃花庵主、鲁国唐生、逃禅仙吏等，南直隶苏州府吴县人，明代著名画家、书法家、诗人
一剪梅·雨打梨花深闭门
作者：唐寅
雨打梨花深闭门，忘了青春，误了青春。
赏心乐事共谁论？花下销魂，月下销魂。
愁聚眉峰尽日颦，千点啼痕，万点啼痕。
晓看天色暮看云，行也思君，坐也思君



